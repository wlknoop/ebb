*Rondzendbrief Jasper Maas, zaterdag 1 augustus 2015*

Het terrein van het Presbyterian Lay Training Centre (PLTC) ligt aan de rand van de stad Tamale. Doordat Tamale een snel groeiende stad is (sommigen beweren de snelst groeiende stad van West Afrika) is het trainingscentrum inmiddels omringt door nieuwe woonwijken. De druk op het land van PLTC wordt daardoor snel groter. Aan de randen proberen omwonenden stukjes grond in gebruik te nemen. Voetgangers, fietsers en brommers gebruiken het centrum als doorgang naar de hoofdweg. Daarnaast vindt er steeds meer vervuiling plaats; hoeken van het centrum worden gebruikt als afvalstortplaats en openbaar toilet. Het werd duidelijk dat er iets moest gebeuren om de grond voor het centrum te behouden en het centrum veiliger, rustiger en schoner te maken, zodat het geschikt blijft als centrum voor training, conferenties en retreats. Met steun van de classis Zierikzee bouwt het Presbyterian Lay Training Centre nu een muur rond haar terrein. Hoe bouw je in Ghana een muur? Zie hieronder een fotoverslag.

###beginnen: maken van cementblokken###

![](pics/mouldingblocks.jpg)

*Je begint met het maken van cementblokken; de bouwstenen voor de muur.*

###drogen en iedere dag met water besprinkelen###

![](pics/blocks.jpg)

*De cementblokken moeten twee weken drogen en in die periode iedere dag
met water besprinkelt worden*

###verwijderen van de bomen###

![](pics/DSC01486.jpg)

*Ondertussen kan begonnen worden met het (handmatig) verwijderen van
bomen die in de lijn van de muur staan. Voor de muur rond het
trainingscentrum werden in slechts 4 dagen 39 bomen verwijderd.*

###graven van de fundering###

![](pics/digfoundation.jpg)

*Vervolgens wordt de fundering gegraven en het beton gestort.*

###verplaatsen van de cementblokken###

![](pics/carryblocks.jpg)

*De cementblokken worden verplaatst naar de plek waar de muur gebouwd
wordt. De mannen en vrouwen uit de buurt werken tijdens het hele
bouwproject mee (dragen, graven, bomen verwijderen, etc.) en profiteren
zo van een aantal maanden werkgelegenheid.*

###bouwen van de muur###

![](pics/buildwall.jpg)

*Dan kan de muur gebouwd worden. Er worden openingen gelaten waarin beton
rond een stalen frame gestort zal worden tot in de fundering. Het
bouwproject is in volle gang en zal nog een aantal maanden duren.*
